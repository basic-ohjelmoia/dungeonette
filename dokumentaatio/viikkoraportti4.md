Viikkoraportti 4
================

### 16.8.2016

Päätän vielä kertaalleen puuttua tapaan, jolla satunnaisluolageneraattorini luo käytäväyhteyksiä huoneiden välille. Kehittelen t-risteys-rutiinin, joka tiettyjen pituusehtojen täyttyessä lisää suoriin käytäviin risteäviä (umpikujaan päättyviä käytäviä). Helpolta vaikuttanut lisäys osoittautuu pirun kimurantiksi. Kaiken debuggaamisen jälkeen huomaan käyttäneeni valtavasti aikaa asiaan, jolla äärimmäisen minimaalinen vaikutus luolaston ulkomuotoon.

Työskentelyä: n. 4 h.

### 17.8.2016

Lataan vertaisarviointavan projekti koneelleni ja tutkin sen koodia.

Työskentelyä: n. 2 h.

### 18.8.2016

Vaikka Dungeonette on jo parin viikon ajan tuottanut enemmän tai vähemmän kelvollisen näköisiä luolakerroksia, ohjelmasta on koko ajan puuttunut selkäranka, joka tuottaisi yhtenäiseksi kokonaisuudeksi useamman luolakerroksen kerrallaan. Päätän viimein toteuttaa monikerroksisen luolageneroinnin. Se valmistuu yllättävän vähällä vaivalla.

Päivän toisena hyvänä työnä siivoan koodista suurimman osan turhista system.print.out-käskyistä.

Työskentelyä: n. 3 h.

### 19.8.2016

Refaktorointipäivä. Satunnaisluolageneroinnin ydinsilmukan on tähän asti sijainnut osana luolaympäristön säilömiseen tarkoitettua Environment-luokkaa. Ihan väärä paikka sille. Luon ydinsilmukkaa varten kokonaan uuden Architect-luokan ja samalla karsin silmukasta turhia rönsyjä.

Ydinsilmukan refaktoroinnin yhteydessä puran Dungeonetteen kovakoodatun 100x100 koordinaatin pinta-alarajoituksen luolakerroksille. Luolakerrokset voivat olla nyt periaatteessa minkä kokoisia vain, vaikkakkin selvästi alle 50x50 koordinaatin kokoista karttaa tai selvästi yli 500x500 koordinaatin kokoista karttaa ei kenties ole tämän algoritmin puitteissa mielekästä generoida. Yksittäisen luolakerroksen huonemäärä ei nimittäin skaalaudu suhteessa kartan kokomääritykseen.

Työskentelyä: n. 4 h.

### 20.8.2016

Kirjoitan testaus- ja toteutusdokumenteille pohjat. Tutkin vertaisarvioitavan projektin koodia lisää ja kirjoitan ja julkaisen koodikatselmointini. 

Linkki kirjoittamaani koodikatselmointiin: https://github.com/karvonen/dungeongen/issues/1

Työskentelyä: n. 3 h.

### 21.8.2016

Huomaan, että yksikkötestini ovat jääneet pahasti jälkeen tämän viikon koodailusta, joten melkein koko päivän työpanos menee testien ajantasaistamiseen. Dokumentaation osalta olen onneksi ollut tämän viikon kuluessa säntillisempi, joten sen osalta joudun tekemään vain muutamia pieniä täydennyksiä.

Testit paljastavat ydinsilmukasta melko vakavan bugin, joka johtaa noin joka kymmenennellä käynnistyskerralla null pointer -virheeseen. Bugin lähteeksi paljastuu se, että ydinsilmukka yrittää kutsua RoomQueueta kolmessa-neljässä eri kohdassa silmukkaa. Jonokutsuille laaditut ehdot eivät ole niin täydellisesti toisensa poissulkevia kuin olin ajatellut, joten tiettyjen ehtojen täyttyessä silmukka saattaa kutsua jonoa kahdesti, mikä voi johtaa luolageneroinnin aktiivisen huoneen nullaantumiseen. Tilanteen korjaamiseksi poistan ylimääräiset jonokutsut: yksi kerta heti silmukan alussa saa luvan riittää.

Saamani vertaispalautteen innottamana päätän vielä refaktoroida ylipitkää PassageCarver-luokan päämetodia. Se lyhenee hiukan, vaikka koodi ei vieläkään ole ihanteellisen selkeää.

Työskentelyä: n. 7 h.

### Viikko 4 yhteenveto

Työskentelyä projektiviikon 4 aikana yhteensä: 23 h. Tällä viikolla keskityin ennen kaikkea Dungeonetten koodin laadun parantamiseen. Olen erityisen tyytyväinen siitä kuinka paljon sain selkiytettyä luolageneroinnin ydinsilmukkaa.

Rannemurtumani ei vaivannut enää kovin pahasti ja nyt alkavalla viikolla minun pitäisi viimein päästä eroon kipsistä.

### Mallituloste satunnaisgeneroidusta luolasta

Tämän viikon malliluola: https://github.com/basic-ohjelmoia/dungeonette/blob/master/dokumentaatio/luola3.txt
Mallitulosteessa huoneet on merkitty id-numeroittensa mukaan. ENTR merkkaa kerroksen aloitushuonetta, EXIT huonetta josta siirrytään seuraavaan kerrokseen. <> symboli huoneen id-numeron alapuolella merkkaa huonetta, jolle on varmistettu yhteys ENTR-huoneeseen. Jos luolasto generoisi huoneen jolta ENTR-yhteys puuttuisi id-numeron alapuolella olisi >< symboli. Luolaan generoidut ovet on merkitty = ja || merkeillä. Risuaidat ovat seiniä, plussat lattioita ja pisteet käyttämätöntä pinta-alaa.

Edellisten viikkojen malliluolat:
https://github.com/basic-ohjelmoia/dungeonette/blob/master/dokumentaatio/luola2.txt
https://github.com/basic-ohjelmoia/dungeonette/blob/master/dokumentaatio/luola.txt



