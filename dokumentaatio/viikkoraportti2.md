Viikkoraportti 2
================

### 2.8.2016
Aloitan Dungeonetten koodauksen luomalla ohjelmalle alustavan luokkarakenteen. Pyrkimyksenäni on tuottaa mahdollisimman lyhyessä ajassa jonkinlainen toimiva versio luolageneraattorista. Haluan ensin konkreettisia tuloksia ja vasta sitten keskittyä koodin hiomiseen.

Päätän heti alkajaisiksi hieman yksinkertaistaa luola-algoritmini toiminta siten, että generoitavat huoneet sijoitetaan täysin mielivaltaisten koordinaattien sijaan karkeaan ruudukkoon. Huoneiden peruskooksi tulee 10 x 10 koordinaattia. Yksi tällainen 10 x 10 koordinaatin kokoinen huone vastaa yhtä sijaintia karkealla ruudukollani.

Luon lisäksi vielä karkeamman apuruudukon (luokka: Grid.java), jonka yksiköt ovat 20 x 20 koordinaatin kokoisia. Logiikka tämän karkean apuruudukon takana on se, että se toimisi apuvälineenä ylikokoisen, maksimissaan 20 x 20 koordinaatin kokoisen huoneiden sijoittelussa.

Työskentelyä: n. 2 h.

### 3.8.2016
Luokat saavat lisää lihaa luittensa ympärille. 20x20 kokoinen apuruudukkoni Grid.java osoittautuu paljon monimutkaisemmaksi ratkaisuksi kuin kuvittelin. Niin monimutkaiseksi, että totean apuruudukon tarpeettomaksi. 20x20-apuruudukolla ei ole mitään virkaa, sillä huoneiden sijoittelu voidaan yhtä hyvin haistella suoraan 10x10 karkeasta ruudukosta.

Vaikka työ ottaa lähinnä askeleen sivuttain, ei eteenpäin, onnistun koodausrupeamani päätteeksi tuottamaan jo luolakoordinaatiston täydeltä satunnaishuoneita.

Työskentelyä: n. 3 h.

### 4.8.2016
Turvotus murtuneessa kädessäni on laskenut tänään olennaisesti, mikä mahdollistaa jo jonkinlaisen 10-sormikirjoittamisen. Sen innoittamana saan hyvä koodausdraivin päälle.

Huoneiden muotoa säätelevä osa algoritmistani edistyy merkittävästi. Huoneet eivät ole enää samasta muotista valettuja: huonekoot 10x10,20x10,10x20 ja 20x20 eivät ole enää absoluuttisia, vaan ylärajoja. 10x10 kokoinen huone voidaan generoida esimerkiksi 6x9 kokoisena "luiruna". Lisään koodiin myös kutsun, joka leikkaa satunnaisesti kulmia huoneista, mahdollistaen L-kirjaimen tai jopa ristin muotoisten huoneiden generoinnin.

Algoritmi edistyy myös siten, että huoneet yhdistetään käytävillä. Tuloksena on satunnaisluolastoja, jotka näyttävät suurin piirtein siltä mitä olin Dungeonettele kaavaillutkin!

Työskentelyä: n. 7 h.

### 5.8.2016
Parannan käytäviä generoivaa koodia. Käytävät generoituvat n. 99 % oikein, algoritmin hairahtuessa vain satunnaisesti piirtämään liian lyhyitä tai kohdehuoneen muuten vain missaavia käytäviä.

Olen kaiken kaikkiaan erittäin tyytyväinen Dungeonetten outputtiin, vaikka koodi sinänsä vaatiikin nyt merkittävää refaktorointia ja selkiyttämistä.

Työskentelyä: n. 6 h

### 6.8.2016
Käsi osoittautuu tänään vähän kipeämmäksi, mutta saan aloitettua javadocin ja kommentoitua koodini epäselvimpiä osia melko kattavasti.

Työskentelyä: n. 3 h

### 7.8.2016
Kirjoitan testejä ja täydennän javadocia. Testit eivät ihan jokaisen luokan ja metodin kohdalla ole kovin mielekkäitä, sillä koodi on paikoin luonteeltaan sellaista, että haukkaa liian isoja asiakokonaisuuksia kerralla.

Työskentelyä: n. 4 h

### ...
Työskentelyä projektiviikon 2 aikana yhteensä: n. 25 h.

Olen kaiken kaikkiaan varsin tyytyväinen tämän viikon työpanokseeni. Rannemurtumani ei asettanut varsinkaan viikon jälkipuoliskolla enää kohtuutonta haittaa työskentelylle, mikä vahvisti uskoani siihen, että selviän tästä projektista kunnialla. 

Ellei ranteeni kunnossa sitten tule jotain äkillistä takapakkia, en näe tällä hetkellä syytä anoa erityiskohtelua palautus-deadlinejen suhteen.
