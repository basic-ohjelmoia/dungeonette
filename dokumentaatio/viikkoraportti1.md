Viikkoraportti 1
================

### 27.7.2016
Projekti käynnistyi vakuuttavasti, kun jouduin heti kurssin alkamispäivänä pyöräonnettomuuteen. Aivotärähdys ja kahden luun murtuma oikean käden ranteessa vievät terän työskentelyltä.

### 29.7.2016
Pystyn kirjoittamaan vain vasemmalla kädellä... enkä ole vasenkätinen. Saan kuitenkin laadittua selostuksen kaavailemastani aiheesta.

### 30.7.2016
Turvotus helpottaa sen verran, että pystyn käyttämään oikean käden etusormea ja pikkurilliä kirjoittamisen apuna. Alan hahmottelemaan määrittelydokumenttia. Opin, että kirjoittaminen tekee yhä kipeää...

### 31.7.2016
Luon Github-repon harjoitustyölleni. Teen pari nopeaa koodihahmotelmaa luola-algoritmini toiminnasta. Ne vaikuttavat ihan lupaavilta, vaikka eivät kaikkiin ongelmiin vielä vastaakaan. Tajuan kuitenkin samalla, että harjoitustyölle asetut rajoitteet Javan valmiiden tietorakenteiden käytössä tulevat korottamaan ohjelmointihaastetta tuntuvasti. HashSetit ja -Mapit ovat olleet minulle erityisen rakkaita...

Mittasuhteiltaan vaihtelevien huoneiden asettelu yhteiseen koordinaatistoon vaikuttaisi olevan yksi keskeisiä haasteita algoritmini toiminnalle. Algoritmin toteutus yksinkertaistuisi huomattavasti, jos kaikki huoneet olisivat tasasuurusuia (esim. 10x10 ruutua).

Jonkinlainen kompromissimalli voisi olla sellainen, jossa huoneen koko voisi vaihdella tiettyjen raja-arvojen puitessa (esim. välillä 5x5...10x10), mikä mahdollistaisi huoneiden sijoittelun kiinteään ruudukkoon. 

### 1.8.2016
Viimeistelen dokumentaation ensimmäisen viikon palautusta varten. Seuraava askel on tietenkin varsinaisen koodauksen aloittaminen.

### ...
Tuntikirjanpito: n. 10 tuntia _kivuliaan_ _hidasta_ työskentelyä 27.7.-1.8.2016.
