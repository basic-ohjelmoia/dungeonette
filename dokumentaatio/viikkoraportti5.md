Viikkoraportti 5
================

### 24.8.2016

Tällä viikolla saan vertaisarvioitavaksi kryptografisen projektin, d3_ciph3r, https://github.com/Antiik91/d3_ciph3r/ 

Lataan sen lähdekoodin tarkempaa tutkimista varten. En ole lainkaan mukavuusalueellani tutustuessani koodiin. 

Työskentelyä: n. 2 h.

### 25.8.2016

Jatkan Dungeonetten refaktorointia, pilkkoen jumalmetodeja pienempiin osiin.

Koodaan uuden RoomDecorator-luokan, joka viljelee "esineitä" sopivaksi katsottuihin huoneisiin. Koodi ei sinänsä ota kantaa mitä nämä "esineet" voisivat olla (huonekaluja, aarrearkkuja, pomovihollisia, jne.). Pienellä jatkokehittelyllä RoomDecorator voisi kenties jopa määrittää etenemisen kannalta ratkaisevien esineiden (vrt. avaimet lukittuihin oviin) paikat.

Työskentelyä: n. 4 h.

### 26.8.2016

Kuten määrittelydokumentissani mainitsen, Dungeonetten pitäisi tuottaa satunnaisluolastoja, jotka voidaan tarvittaessa luoda täysin identtisinä uudelleen.

Käytän koko päivän tämän featuren implementointiin. Bugeja riittää, mutta luolagenerointi siemenluvun perusteella näyttäisi lopulta toimivan juuri niin kuin pitää.

Päätän vähän hienostella ja perustan siemenluvun vapaasti kirjoitettavaan merkkijonoon. "Tuomas" tuottaisi yhdenlaisen luolan, "Tuomas!!" aivan toisen.

Siemenlukutoteutus antaa minulle myös hyvän tilaisuuden refaktoroida koodia sieltä täältä.

Työskentelyä: n. 7 h.

### 27.8.2016

Teen kaikki tämän viikon "tylsät" asiat eli kirjoitan vertaisarvioni loppuun, päivitän dokumentaatiota, korjailen testejä ja refaktoroin koodia vielä vähän lisää.

Kirjoitan käytävärutiinini suurelta osin uusiksi. Luolien pohjapiirustukset näyttävät heti paljon paremmalta.

Muutan vähän luolageneraation marssijärjestystä, mahdollistaen "kahden kerroksen tulostuksen". Käytännössä kunkin kerroksen luolatulosteessa voi nähdä "varjokuvan" seuraavan kerroksen rakenteesta.

Työskentelyä: n. 6 h.

### 28.8.2016
 
Havahdun  siihen, että eilen uudistamassani käytävärutiinissa on joitakin melko ikäviä bugeja, jotka joissakin ääritapauksissa johtavat rakenteeltaan rikkinäisiin luolastoihin. Käytännässä käytävärutiinini yrittää välillä piirtää käytäviä luolan rajojen ulkopuolelle. Vaikka suoritus ei siihen kaadukaan, tuloksena on yhdistäviä käytäviä jotka eivät yhdistäkään huoneita kunnolla!

Bugit osoittautuvat myös huomattavan kimuranteiksi korjata. Aamuyöllä arvelen viimein löytäneeni ratkaisun, vaikka se ei kovin elegantti olekaan.

Työskentelyä: n. 6 h.


### Viikon yhteenveto

Työskentelyä viikolla 5 yhteensä n. 25 h. Yritin parantaa Dungeonetten koodin luettavuutta niin paljon kuin kykenin, sekä parantaa toisaalta satunnaisluolien esteettistä arvoa.

Linkki tämän viikon mallitulosteeseen: https://github.com/basic-ohjelmoia/dungeonette/blob/master/dokumentaatio/luola4.txt
